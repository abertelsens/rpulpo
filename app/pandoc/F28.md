---
#########################################
# DOCUMENT SETTINGS Pandoc
#########################################
papersize: a4
fontsize: 12pt
date: $latin_date$ #latin_date
impreso: F28
mainfont: 'Minion Pro' #'Palatino' #  'Arial' 
geometry: "top=3in, bottom=1in, left=1.2in, right=1.2in"
#header-includes: \setlength{\parskip}{0.3em} \newcommand{\sectionbreak}{\clearpage}
---

# Iusurandum Fidelitatis in Suscipiendo Officio Nomine Ecclesiae Exercendo

        
Ego $person.first_name$ $person.family_name$ in suscipiendo officio promitto me cum catholica Ecclesia communionem semper servaturum, sive verbis a me prolatis, sive mea agendi ratione.

Magna cum diligentia et fidelitate onera explebo quibus teneor erga Ecclesiam, tum universam, tum particularem, in qua ad meum servitium, secundum iuris praescripta, exercendum vocatus sum.

In munere meo adimplendo, quod Ecclesiae nomine mihi commissum est, fidei depositum integrum servabo, fideliter tradam et illustrabo; quascumque igitur doctrinas iisdem contrarias devitabo.

Disciplinam cunctae Ecclesiae communem sequar et fovebo observantiamque cunctarum legum ecclesiasticarum, earum imprimis quae in Codice Iuris Canonici continentur, servabo.

Christiana oboedientia prosequar quae sacri Pastores, tamquam authentici fidei doctores et magistri declarant aut tamquam Ecclesiae rectores statuunt, atque Episcopis dioecesanis fideliter auxilium dabo, ut actio apostolica, nomine et mandato Ecclesiae exercenda, in eiusdem Ecclesiae communione peragatur.

Sic me Deus adiuvet et sancta Dei Evangelia, quae manibus meis tango.
